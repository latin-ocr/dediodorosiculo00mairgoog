...7-

quam par est verba lucit. Quo in genere putanda sunt capita LXI, 58 et 59; l. XIII, 102;
l. XV, 88, quibus ille de Themistoclis morte, dc Diomedontis supplicio, de Epaminondae
gloria copiosius disserit. Neque vero taceam ea re Diodorum a Valerio superari. Hoc tamen
non obstat, quin hunc etiam propter stilum quem dicere solemus illiue bibliothecam libenter
expilavisse meo iure coniciam. ld certe patet si alicuius auctoris opus aptum esset, ex quo
Valerius exempla hauriret, Diodori libros fuisse.

Ea argumenta, quibus usque adhuc illum ex huius bibliotheca exempla petivisse
comprobare conatus sum, etsi aliquam probabilitatis speciem praebent, tamen non tam gravia
videntur esse, :ut omnis dubitatio removeatur. ld vero impetraturus esse mihi videor, si
magnum consensum sive rerum sive verborum inter Diodori locos et exempla Valerii intercedere

demonstravero,

Priusquam autem ad hanc quaestionem transgrediar, opus mihi videturesse indicare,
quibus difficultatibus in comparatione Diodori et Valerii locorum instituenda conflictemur.
Haerere non solum ex illius, sed etiam ex huius opere nascuntur. Diodori quidem biblio·
theca integra nobis servata non est. Ex quadraginta enim libris quindecim supersunt, a
primo usque ad quintum et ab undecimo ad vicesimum, reliqui temporum iniuria interierunt.
Horum reliquiae exstant eclogae Ursinianae ac Valesianae et excerpta Vaticani palimpsesti,
quae in magna illa Constantini Porphyrogeniti excerptorum ex veteribus scriptoribus collectione
titulis περὶ πρεσβειῶν, περὶ ἀρετῆς καὶ κακίας, περὶ γνωμῶν subiuncta erant, praeter ea eclogae
in Photii bibliothecam receptae, perpaucae particulae ab Hoeschelio editae, nonnulla minora
fragmenta ex diversis scriptoribus sumpta. Pleraque igitur debemus Constantini operi
collectaneorum, quorum excerptores Diodorum non ad verbum expilaverunt, sed aa tantum·
modo ex eo deprompserunt, quae sd finem propositum pertinerent. Quo sactum est, ut multa
plane praetermitterent, alia in brevius redigerent ¹). Accedit, quod verborum nexum non

curabant, interdum in media sententia subsistebant, nominibus omissis rerum traditarum
intellectum turbabant. Itaque saepe accurate statuere nequibimus, quae Diodori rerba fuerint,
id quod in locis huius et asseclae conferendis mihi respiciendum est.

Neque minus negotii affert in collatione facienda Valerius Maximus ratione, qua ion-
tibus suis usus est. De hac multa iam Kempfl), Zschechl), Krieger⁴) disputaverunt, quibus
pauca addam:

Valerius neque magno veritatis amore atque studio neque iusta diligentia ac religione
accepta reddendi est. Quo maiorem vim ornatumve recipiat oratio, permultis locis a vero
discedit. Quamquam raro consilio ac ratione fallit, persaepe ignorantia veri fallitur. Mira in
inspiciendis aliorum testimoniis negligentia, prava in exscribendis socordia utitur. Ad unam
rem enarrandam interdum duos fontes adit ita, ut alterius narratione fundamento usus nonnulla,
quae ei ad rem describendam idonea aptaque videantur, ex altero quoquc excerpat auctore
suaeque relationi adiciat. Sed non solum totas sententias, sed etiam singula verba ab alio
scriptore mutuatur. Ut ea, quae ab auctore uberius exponuntur, interdum paucis absolvit,
ita non raro aliquot enuntiata rhetorico colore composita ducis narrationi inserit atque inania
verba in fine adiimgit Saepe materiem solam, non rationem atque conexum, quibus illa
usurpatur, auctori debet. Neque enim raro fit, ut excerptor aliud atque ille comprobare in

:l cf. Klllber: Uber die Quellen des Diodor von Siciliae im IX. Buoh. Whraburg 1868 p.8 et 10.
l ll l: liifttssa.
⁴) ci. l l., p. a-t.

 

